<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">

<head>
  <title>STB</title>
  <meta charset="utf-8" />
  <link href="css/stylesheet.css" rel="stylesheet" type="text/css" />
</head>

<body>
<section>

    <p class="center">
        <b>Il cristianesimo e le religioni non cristiane (Gioacchino Mogavero)</b>
    </p>
    <p class="center">
        <b>
            INDICE
            <br/>
            <br/>
            1. Premessa
            <br/>
            <br/> 
            2. Introduzione 
            <br/>
            <br/>
            3. Il dialogo inter-religioso         
            <br/>
            <br/>
            4. Dibattito sul valore salvifico delle religioni 
            <br/>
            <br/>
            5. Questioni emergenti dal dibattito 
            <br/>
            <br/>
            6. La questione della verità 
            <br/>
            <br/>
            7. Valore salvifico delle religioni 
            <br/>
            <br/>
            8. Unicità e universalità salvifica di Gesù Cristo e della Chiesa 
            <br/>
            <br/>
            9. Confronto Cristianesimo-Induismo 
            <br/>
            <br/>
            10. Confronto Cristianesimo-Buddhismo 
            <br/>
            <br/>
            11. Confronto Cristianesimo-Ebraismo 
            <br/>
            <br/>
            12. Confronto Cristianesimo-Islamismo 
        </b>
    </p>
    <p>

            <b>TESTI DA CONSULTARE </b>
            <br/>
            <br/>
            • Esortazione apostolica Evangelii nuntiandi di Paolo VI (8.12.1975) 
            <br/>
            <br/>
            • Enciclica Redemptoris missio di Giovanni Paolo II (7.12.1990) 
            <br/>
            <br/>
            • Commissione Teologica Internazionale Il Cristianesimo e le Religioni (30.9.1996) 
            <br/>
            <br/>
            • Dichiarazione Dominus Iesus della Congregazione per la Dottrina della Fede (6.8.2000) 
            <br/>
            <br/>
            • Sussidio pastorale Per un discernimento cristiano dell'islam della C.E.Siciliana (gennaio 2004) 
            <br/>
            <br/>
            • Lettera ai Vescovi Placuit Deo della Congregazione per la Dottrina della Fede (16.2.2018) 
            
    </p>
    <p>
        <b>1. Premessa</b><br/>
        Il rapporto tra il Cristianesimo e le altre religioni ha acquistato negli ultimi decenni una rilevanza particolare sia per l'incremento dei flussi migratori e l'accresciuto carattere multiculturale della nostra società, sia perché ciò obbliga a confrontarsi con una molteplicità di credenze religiose. 
        Infatti, un credente che appartiene ad una religione, in un modo o nell'altro, considera la propria religione come vera per cui il problema che si pone è se e come una religione può proclamarsi normativa nei confronti delle altre. 
        Per un cristiano questo significa conciliare la fede nella volontà salvifica universale di Dio con la constatazione che molti uomini “non conoscono Cristo e il suo Vangelo, ed in grande maggioranza appartengono ad altre religioni” (Redemptoris missio 55)<a href="#c4_n1" epub:type="noteref"><sup>1</sup></a>. 
        Ma, se “Dio chiama a sé tutte le genti in Cristo, volendo loro comunicare la pienezza della sua rivelazione e del suo amore” (RM 55), e se tutte le religioni sono vie di salvezza ugualmente valide, non si possono condannare coloro che senza colpa non hanno conosciuto il Cristianesimo, perché ciò non si concilia con l'immagine di Dio-amore predicata da Gesù e dai suoi discepoli. 
        La Chiesa, pertanto, “rispetta e stima le religioni non cristiane perché sono l'espressione viva dell'anima di vari gruppi umani; esse, infatti, portano in sé l’eco di millenni di ricerca di Dio, ricerca incompleta, ma realizzata spesso con sincerità e rettitudine di cuore. Inoltre posseggono un patrimonio impressionante di testi profondamente religiosi ed hanno insegnato a generazioni di persone a pregare; in più sono tutte cosparse di innumerevoli «germi del Verbo» e possono costituire una autentica «preparazione evangelica»” (Evangelii nuntiandi 53)<a href="#c4_n2" epub:type="noteref"><sup>2</sup></a>. 
        Tuttavia la missione universale della Chiesa “di annunciare il Vangelo al mondo intero e di battezzare tutte le genti nasce dal mandato che Gesù affidò ai suoi discepoli: «Andate in tutto il mondo e predicate il Vangelo ad ogni creatura. Chi crederà e sarà battezzato sarà salvo, ma chi non crederà sarà condannato» (Mt 16,15-16)” (Dominus Iesus 1).<a href="#c4_n3" epub:type="noteref"><sup>3</sup></a> 
        Enciclica di Giovanni Paolo II (7.12.1990) 2 Esortazione apostolica di Paolo VI (8.12.1975) 
        Dichiarazione della Congregazione per la Dottrina della Fede (6.8.2000) 
        Segue da ciò che “il dialogo inter-religioso fa parte della missione della Chiesa; dialogo inteso come metodo e mezzo per una conoscenza e un arricchimento reciproco, che non è in corrispondenza con la missione ad gentes , ma ha speciali legami con essa. La Chiesa, infatti, non vede un contrasto fra l'annuncio del Cristo e il dialogo inter-religioso [...] che deve essere 
        condotto e attuato con la convinzione che la Chiesa è la via ordinaria di salvezza e che solo essa possiede la pienezza dei mezzi di salvezza” (RM 55) 
        
    </p>
    <p>
        <b>2. Introduzione </b><br/>
Dalla metà del secolo scorso la conoscenza delle grandi religioni si è fatta più diffusa e più attenta ed il fatto religioso ha assunto una dimensione planetaria sia, come si diceva, per le migrazioni, sia per la diffusione degli strumenti di comunicazione sociale. 
La Chiesa cattolica per prima ha preso coscienza di questo fenomeno individuando nelle grandi religioni valori fondamentali comuni. 
Il Concilio Vaticano II, a tal proposito, ha posto delle pietre miliari con documenti che hanno chiuso un'epoca di conflitti e hanno schiuso orizzonti di collaborazione, di dialogo e di comprensione; successivamente anche il Magistero si è occupato della questione. 
<br/>
<br/>
<b>• Dichiarazione Dignitatis humanae sulla libertà religiosa (7.12.1965) </b>
<br/>
<i>“La persona umana ha diritto alla libertà religiosa e tutti gli uomini devono essere immuni dalla coercizione da parte sia di singoli, sia di gruppi sociali e di qualsivoglia potestà umana, in modo che in materia religiosa nessuno sia forzato ad agire contro la sua coscienza né sia impedito di agire in conformità alla sua coscienza” (n. 2). </i>
<br/>
<br/>
<b>• Dichiarazione Nostra aetate sulle relazioni della chiesa con le religioni non-cristiane (28.10.1965) </b>
<br/>
<i>“La chiesa esamina con maggiore attenzione la natura delle sue relazioni 
con le religioni non cristiane, e nel suo compito di favorire l'unità e la carità 
tra gli uomini, esamina innanzitutto ciò che gli uomini hanno in comune e che li spinge 
verso una reciproca convivenza. [...] Gli uomini, infatti, attendono dalle varie 
religioni la risposta circa gli oscuri enigmi della condizione umana che, anche oggi 
come una volta, turbano profondamente i cuori degli uomini: che cosa sia l'uomo, quale 
sia il senso ed il fine della vita, la sofferenza, il male, la morte e il giudizio 
dopo di essa, la nostra origine e verso cui tendiamo” (n. 1). </i>
<br/>
<i>“La chiesa cattolica, pertanto, nulla rigetta di quanto in queste religioni è vero e santo e con sincero rispetto considera i modi di agire e di vivere, i precetti e le dottrine, i quali quantunque in molti punti differiscono da quanto essa crede e propone, tuttavia non raramente riflettono un raggio di quella Verità che illumina tutti gli uomini; essa, però, annuncia, ed è tenuta ad 
    e annunciare, incessantemente Cristo che è «la via, la verità e la vita» (Gv 14,6), nel quale gli uomini trovano la pienezza della vita religiosa e nel quale Dio ha riconciliato a sé tutte le cose” (n. 2). 
</i>
<br/>
<br/>
    <b>• Decreto Ad gentes sull'attività missionaria della chiesa (7.12.1965) </b><br/>
    <i>
“I cristiani, affinché possano dare utilmente testimonianza di Cristo, stringano rapporti di stima e di carità con tutti gli uomini [...] per conoscere bene le loro tradizioni religiose e per scoprire con gioia e rispetto i semi del Verbo nascosti nelle grandi religioni” (n. 11). 
    </i>
    <br/>
    <br/>
<b>• Costituzione dogmatica Lumen gentium sulla chiesa (21.11,1964) </b>
<br/>
<i>
“Coloro che non hanno ancora accolto il Vangelo, sono ordinati al popolo di Dio in vari modi. In primo luogo il popolo che ha ricevuto le alleanze e le promesse e dal quale è nato Cristo secondo la carne; [...] poi i musulmani che riconoscono il Creatore, professano di tenere la fede di Abramo e adorano con noi il Dio unico, misericordioso, giudice degli uomini nell'ultimo giorno. Ma Dio non è lontano nemmeno da coloro che cercano un Dio ignoto perché Egli dà vita, respiro e 
ogni altra cosa e come salvatore vuole che tutti gli uomini siano salvati; [...] infatti, tutto ciò che di buono e di vero si trova presso di loro, la chiesa lo considera come una preparazione evangelica, come un dono concesso da colui che illumina ogni uomo, perché abbia finalmente la vita” (n. 16). 
</i>
<br/>
<br/>
<b>
• Decreto Optatam totius sulla formazione sacerdotale (28.10.1965)
</b>
<br/>
<i>
“Gli alunni vengano introdotti alla conoscenza delle altre religioni affinché riconoscano meglio ciò che, per disposizione di Dio, vi è in esse di buono e di vero, imparino a confutare gli errori e siano in grado di comunicare la pienezza della verità a coloro che non la possiedono” (n. 16). 
</i>
Alla luce di quanto esaminato sono da evitare, però, due errori: il sincretismo, come se tutte le religioni fossero uguali, ed il fondamentalismo, che aprirebbe la lotta e la conflittualità, anche violenta, tra le religioni. 
Il cristiano, ed il cattolico in particolare, deve operare un attento discernimento delle verità accettabili e condivisibili, e rifiutare altri punti non compatibili con la religione cattolica; chiarificatrici in tal senso i pronunciamenti del Magistero. 
<br/>
<br/>
<b>• Enciclica Redemptoris missio di Giovanni Paolo II (7.12.1990) </b>
<i>
"I dialogo inter-religioso fa parte della missione evangelizzatrice della chiesa e tale missione ha per destinatari gli uomini che non conoscono Cristo e il suo vangelo, e in grande maggioranza appartengono ad altre religioni. Ma Dio chiama a sé tutte le genti in Cristo, volendo loro comunicare la pienezza della sua rivelazione e del suo amore; né manca di rendersi presente in tanti modi non solo ai singoli individui, ma anche ai popoli mediante le loro ricchezze spirituali, di cui le religioni sono precipua ed essenziale espressione, pur contenendo lacune, insufficienze ed errori” (n. 55). 
</i>
<br/>
<br/>
<b>
• Istruzione Il dialogo e l'annuncio del Pontificio consiglio per il dialogo interreligioso e della 
Congregazione per l'evangelizzazione dei popoli (19.5.1991) 
</b><br/>
<i>
“Dal mistero dell'unità della salvezza scaturisce il fatto che tutti gli uomini e le donne che sono salvati partecipano, sia pure in maniera differente tra loro, allo stesso mistero di salvezza in Gesù Cristo per mezzo del Suo Spirito. Questo mistero della salvezza raggiunge i membri delle altre religioni in una maniera nota a Dio, tramite l'azione invisibile dello Spirito del Cristo. Dal punto di vista concreto, sarà nella pratica sincera di ciò che è buono nelle proprie tradizioni religiose e seguendo la voce della propria coscienza che i membri delle altre religioni risponderanno positivamente alla chiamata di Dio e riceveranno la salvezza in Gesù Cristo, anche se essi non lo ritengono o non lo riconoscono come il loro salvatore” (n. 29). 
</i>

</p>
<p>
<b>3. Il dialogo inter-religioso </b><br/>
Il dialogo inter-religioso si configura come il momento pratico del confronto cristianesimo religioni e, precisamente, come il momento dell'incontro positivo e costruttivo tra i credenti delle diverse religioni. Infatti, attraverso lo scambio personale essi si sforzano di costruire, nel rispetto delle identità reciproche, una mutua conoscenza finalizzata alla costruzione di una società più 
umana e fraterna. 
Ne segue che “il dialogo non nasce da tattica o da interesse, ma è una attività che ha proprie motivazioni, esigenze, dignità, in quanto è richiesto dal profondo rispetto per tutto ciò che nell'uomo ha operato lo Spirito, che soffia dove vuole. Con esso, infatti, la Chiesa intende scoprire i «germi del Verbo», i «raggi della verità che illumina tutti gli uomini», germi e raggi che si trovano nelle persone e nelle tradizioni religiose dell'umanità” (Redemptoris missio 56). 
Di conseguenza “il dialogo inter-religioso si fonda teologicamente sia sulla comune origine di tutti gli essere umani creati ad immagine di Dio, sia sul comune destino che è la pienezza di vita in Dio, sia sull'unico piano divino di salvezza mediante Gesù Cristo, sia sulla presenza attiva dello Spirito divino tra i seguaci di altre tradizioni religiose” (Il cristianesimo e le religioni 25)<a href="#c4_n4" epub:type="noteref"><sup>4</sup></a>. 
“Cristo, infatti, è morto per tutti e la vocazione ultima dell'uomo è effettivamente una sola, quella divina, perciò dobbiamo ritenere che lo Spirito santo dia a tutti la possibilità di venire a contatto, nel modo che Dio conosce, con il mistero pasquale” (Gaudium et Spes 22). 
Non bisogna nascondersi, però, che il dialogo tra il cristianesimo e le altre religioni comporta reali difficoltà e richiede degli atteggiamenti di base uguali a quelli che regolano ogni autentico dialogo. 
<br/>
<br/>
• <u>Il rispetto dell'altro nella sua alterità</u>, cioè riconoscere ogni religione per ciò che essa è nella sua 
realizzazione storica e nella sua rifrazione spirituale nel cuore di coloro che essa impegna. 
<br/>
<br/>
• <u>Essere capaci di rendere ragione della propria identità culturale e religiosa</u>, cioè rimanere fedeli a se stessi ed al proprio impegno di fede, in quanto non si tratta di una reciproca assimilazione attraverso una riduzione del contenuto di fede, ma della compenetrazione incrociata delle varie tradizioni nella loro diversità.
<br/>
<br/>
• <u>Riconoscere la condizione di parità dei partner</u>, cioè evitare che ognuno abbia l'intima convinzione di possedere già la verità, di appartenere alla sola religione vera che supera ed integra tutte le altre; al contrario sforzarsi ad avere un atteggiamento di apertura e di accoglienza alla verità proposta dagli altri. 

</p>
<p>
    <b>4. Il dibattito sul valore salvifico delle religioni </b><br/>
<i>“La domanda di base è: le religioni sono mediazioni di salvezza per i loro seguaci? A questa domanda c'è chi dà una risposta negativa affermando che essa non ha senso; altri danno una risposta affermativa che apre ad altre domande: sono mediazioni salvifiche autonome, o si realizza in esse la salvezza di Gesù Cristo?” (Il Cristianesimo e le religioni 8). </i>
<br/>Di fronte a questo problema vi sono diverse posizioni teologiche che la Commissione Teologica ha così classificato (cf. nn. 10-12). 
<br/>
<br/>
<b>• Modello esclusivista </b>
È la posizione che attribuisce solo alla religione cristiana la possibilità di offrire la salvezza all'uomo; la sua formulazione più rigida esprime un ecclesiocentrico esclusivista che viene riassunto con chiarezza nella formula extra Ecclesiam nulla salus. Questo atteggiamento estremo è stato rifiutato e superato “dai teologici cattolici dopo le chiare affermazioni di Pio XII e del Concilio Vaticano II sulla possibilità di salvezza per quelli che non appartengono visibilmente alla Chiesa” (n. 10). 
Afferma, in proposito, il Concilio: “L'associazione e l'assimilazione alla morte di Cristo, non vale solo per i cristiani, ma anche per tutti gli uomini di buona volontà, nel cui cuore lavora invisibilmente la grazia” (Gaudium et Spes 22). 
<br/>
<br/>
<b>
• Modello inclusivista (cristocentrismo) 
</b>
È il paradigma teologico che “accetta che nelle religioni possa esserci la salvezza, ma nega loro una autonomia salvifica, a motivo della unicità e della universalità della salvezza di Gesù Cristo. Questa posizione, in forme variabili, è oggi la posizione più largamente accettata dai teologi cattolici e cerca di conciliare la volontà salvifica universale di Dio con il fatto che ogni uomo si realizza come tale all'interno di una tradizione culturale, che ha nella propria religione la più alta espressione e l'ultimo fondamento” (n. 11). 
Caposcuola di questa tendenza è considerato il teologo cattolico Karl Rahner che parla di cristianesimo anonimo, cioè che la salvezza di Gesù Cristo è accessibile alle persone umane in 
qualunque situazione storica si trovino, in quanto aprono se stesse in una qualche recondita maniera all’autocomunicazione di Dio che raggiunge il suo culmine nell'evento Cristo. 
<br/>
<br/>
<b>
• Modello pluralista (teo-soteriocentrismo) 
</b>
<br/>
A vantaggio di un dialogo più autentico, dal cristocentrismo inclusivista si passa ad un pluralismo teocentrico, cioè si pone al centro della prospettiva teologica non più il mistero di Gesù Cristo, ma Dio e soltanto lui. 
“Il teocentrismo, infatti, vuole riconoscere le ricchezze delle religioni e la testimonianza morale dei loro seguaci e, in ultima istanza, intende facilitare l’unione di tutte le religioni in vista di una azione comune per la pace e la giustizia nel mondo” (n. 12). 
Si può, così, distinguere “un teocentrismo nel quale Gesù Cristo è considerato normativo della salvezza, anzi si riconosce che egli è il mediatore che meglio la esprime (teocentrismo salvifico), e un teocentrismo nel quale Gesù Cristo non è considerato normativo per la salvezza dell'uomo” (n. 12). 
Questa seconda posizione teocentrica viene radicalizzata dal soteriocentrismo che è meno interessato alla questione su Gesù Cristo (= ortodossia) e più all'impegno effettivo di ogni religione nei confronti dell'umanità che soffre (= orto prassi). 
</p>
<p>
    <b>5. Le questioni emergenti dal dibattito </b>
    <br/>
La posizione della teologia pluralista esaminata presenta, però, alcuni aspetti particolarmente problematici. 
<br/>
<br/>
<b>
• La questione della verità 
</b>
<br/>
È la questione più difficile perché <i>“molti introducono una nozione di verità più esistenziale, cioè considerano soltanto la condotta morale corretta della persona, non valutando che le sue convinzioni religiose possano essere errate” (n. 13). </i>
Ciò crea, infatti, “una certa confusione tra «essere nella salvezza» ed «essere nella verità», occorre invece collocarsi nella prospettiva cristiana della «salvezza come verità e dell'essere nella verità come salvezza» (n. 13). 
Di conseguenza, "affermare che tutte le religioni sono vere equivale a dichiarare che tutte sono false”, per cui i criteri di verità di una religione o sono legati all'atteggiamento credente del soggetto, o valgono soltanto all'interno della religione stessa. 
Ne segue che sacrificare la questione della verità è incompatibile con la visione cristiana in quanto la teologia cristiana delle religioni, pur riconoscendo gli elementi positivi presenti nelle diverse tradizioni religiose, “non attribuisce in generale una stessa validità alla pretesa di verità delle altre religioni perché questo condurrebbe all'indifferenza, cioè a non prendere sul serio la 
pretesa di verità tanto propria come altrui” (n. 96). 
<br/>
<br/>
<b>
• La questione di Dio 
</b><br/>
Nel tentativo di trovare una base per il dialogo fra le religioni il pluralismo tende ad evitare termini cristiani per parlare di Dio sostituendoli con espressioni generiche, quali Assoluto, Eterno, Realtà Suprema, etc., relativizzando, così, la concezione cristiana di Dio in quello che ha di dogmatico e di vincolante. 
La conseguenza è che <i>“la posizione pluralista vuole eliminare dal cristianesimo qualunque pretesa di esclusività o di superiorità rispetto alle altre religioni, per cui afferma che la realtà ultima delle diverse religioni è identica” (n. 16). </i>
La conseguenza di tale affermazione è che la fede nella esistenza di un'unica Realtà Trascendente, comune a tutte le religioni, legittima un passaggio dall'atteggiamento soggettivo del credente, che rivolge la propria preghiera a colui che in fede crede essere il vero Dio, ad un giudizio oggettivo che riconosce indistintamente ad ogni divinità la medesima mediazione salvifica. 
<br/>
<br/>
<b>
• La questione cristologica 
</b>
<br/>
“La maggiore difficoltà del cristianesimo si è sempre focalizzata nella «incarnazione di Dio», che conferisce alla persona e all'azione di Gesù Cristo le caratteristiche di unicità e di universalità in ordine alla salvezza dell'umanità” (n. 18). 
Ne segue che “il problema cristologico è legato essenzialmente a quello del valore salvifico delle religioni; conseguenza di ciò è il cosiddetto «teocentrismo salvifico» che accetta un pluralismo di mediazioni salvifiche legittime e vere, [...] per cui l'incarnazione sarebbe una espressione non oggettiva, ma metaforica, poetica e mitologica” (n. 19). 
“La conseguenza più importante di tale concezione è che Gesù Cristo non può essere considerato l'unico ed esclusivo mediatore” (n. 21). 
Alla luce di ciò è difficile “avviare un dialogo inter-religioso rispettando tutte le religioni e senza considerarle in partenza come imperfette e inferiori, se riconosciamo in Gesù Cristo, e soltanto in Lui, il Salvatore unico e universale dell'umanità” (n. 18). 
Infatti, “per i cristiani Egli è la forma umana di Dio che adeguatamente rende possibile l'incontro dell'uomo con Dio poiché è l'amore attivo di Dio su questa terra” (n. 21). 
<br/>
<br/>
<b>
• La questione della rivelazione
</b>
<i>“La specificità e la irripetibilità della rivelazione divina in Gesù Cristo si fondano sul fatto che soltanto nella sua persona si dà l'autocomunicazione del Dio trino, per cui non si può parlare di rivelazione di Dio se non in quanto Dio dà se stesso: così Cristo è insieme il mediatore e la pienezza di tutta la rivelazione, perché solamente in Lui e nel suo Spirito Dio si è dato completamente agli uomini” (n. 88). </i>
Infatti, <i>“anche se Dio ha potuto illuminare gli uomini in vari modi, soltanto in Gesù Cristo abbiamo la garanzia della piena accoglienza della volontà del Padre” (n. 91);</i> di conseguenza, è soltanto quando questa autocomunicazione si fa conoscere che si ha la rivelazione di Dio in senso pieno. 
<br/>
Infatti, <i>“lo Spirito ha assistito in modo speciale gli apostoli nella testimonianza di Gesù e nella trasmissione del suo messaggio, e dalla predicazione apostolica è sorto il Nuovo Testamento; grazie ad essa la chiesa ha ricevuto anche l'Antico Testamento. Ne segue che il contenuto della rivelazione, con l'assistenza dello Spirito, è stato raccolto negli scritti dell'Antico e del Nuovo Testamento e la Chiesa assicura che è stato raccolto tutto e soltanto quello che Dio voleva fosse scritto” </i>(n. 91). 
Questi libri sacri sono qualificati come ispirati e canonici, mentre <i>“i libri sacri delle varie religioni, anche quando possono far parte di una preparazione evangelica, non si possono considerare come equivalenti all’Antico Testamento, che costituisce invece la preparazione immediata alla venuta di Cristo nel mondo”</i> (n. 92), 

</p>    
<p>
    <b>6. La questione della salvezza </b><br/>

<i>“Il valore salvifico delle religioni dipende in grande misura da quello che si pensa della volontà salvifica universale di Dio Padre, al quale il Nuovo Testamento attribuisce l'iniziativa della salvezza, dell'unica mediazione di Cristo, della universalità dell'azione dello Spirito santo e delle sue relazioni con Gesù, della funzione della Chiesa come sacramento universale di salvezza"</i> (n. 27). <br/>
Alla luce di ciò sorge l'interrogativo: <b>quale è il valore delle religioni in ordine alla salvezza?</b> 
<br/>
Prima di formulare una risposta è opportuno una breve riflessione su alcune questioni teologiche. 
L'iniziativa della salvezza è di <b>Dio Padre</b> che vuole che tutti gli uomini siano salvi e arrivino alla conoscenza della verità, infatti, la volontà salvifica non conosce restrizioni, ma è unita al desiderio che gli uomini aderiscano alla fede in Gesù Cristo. 
<br/>
<b>Gesù Cristo</b>, infatti, <i>“è l'unico nel quale si realizza il piano di salvezza perché «non vi è altro nome dato agli uomini sotto il cielo nel quale sia stabilito che possiamo essere salvi»</i> (At 4,12)” (n. 32). 
Ciò perché l'unicità della mediazione salvifica di Gesù <i>“si fonda non solo sulla universalità del suo messaggio, cioè che esso è rivolto a tutti e che tutti lo possono accogliere nella fede, [...] ma anche sull’unità di tutto il genere umano in Adamo;infatti, se esiste una rilevanza universale del primo Adamo, in quanto primo uomo e primo peccatore, pure Cristo deve avere un significato per tutti perché la vocazione di ogni uomo, che ora porta l'immagine dell'Adamo terrestre, è di diventare immagine dell'Adamo celeste”</i> (nn. 34-35). 
<br/>
Così il significato salvifico di Gesù è legato al mistero della sua incarnazione, per cui ogni tentativo di attribuire la mediazione di salvezza ad un Logos distinto da Gesù sarebbe contrario alla fede cristiana e in aperta contraddizione con il messaggio neotestamentario. 
<br/>
Ma <i>“l'universalità dell'azione salvifica di Cristo non si può comprendere senza l'azione universale dello Spirito santo perché [...] è esso che conduce a Cristo e dirige tutti gli uomini verso Cristo, il quale a sua volta li dirige verso il Padre”</i> (n. 50,59). 
<br/>
Ne segue che lo Spirito santo non è alternativo a Cristo per cui <i>“non si può pensare una azione universale dello Spirito che non sia in relazione con l'azione universale di Gesù” </i>(n. 59). 
<br/>
Di conseguenza <i>“se la salvezza è legata all'apparizione storica di Gesù, per nessuno può essere indifferente l'adesione personale a lui nella fede; però è soltanto nella Chiesa, che è in continuità storica con Gesù, che si può vivere pienamente il suo mistero”</i> (n. 49). 
<br/>
Ne segue che <i>“l'ambito privilegiato dell'azione dello Spirito è la Chiesa, Corpo di Cristo, e tutti i popoli sono chiamati, in vari modi, all'unità del popolo di Dio che lo Spirito promuove; anzi è la stessa universalità dell'azione salvifica di Cristo e dello Spirito che conduce ad interrogarsi sulla funzione della Chiesa come sacramento universale di salvezza”</i> (n. 61). 
<br/>
Pertanto <i>“la questione è se si possa ancora parlare della necessità della Chiesa per la salvezza, e se questo principio sia compatibile con la volontà salvifica universale di Dio”</i> (n. 63).
<br/>
Chiarisce in proposito San Giovanni Paolo II al n. 10 della Redemptoris missio: 
<i>“L'universalità della salvezza non significa che essa è accordata solo a coloro che, in modo esplicito, credono in Cristo e sono entrati nella Chiesa, perché, se è destinata a tutti, la salvezza deve essere messa in concreto a disposizione di tutti. Pertanto, se oggi molti uomini non hanno la possibilità di conoscere o accettare la rivelazione del Vangelo e di entrare nella Chiesa, per essi la salvezza di Cristo è accessibile in virtù di una grazia che, pur avendo una misteriosa relazione con la Chiesa, non li introduce formalmente in essa, ma li illumina in modo adeguato alla loro situazione interiore e ambientale. Questa grazia, precisa il Papa, proviene da Cristo, è frutto del suo sacrificio ed è comunicata dallo Spirito santo, per cui permette a ciascuno di giungere alla salvezza con la sua libera collaborazione”</i>. 
<br/>
Conseguentemente l'espressione <b>extra Ecclesiam nulla salus</b> significa che <i>“ogni salvezza viene da Cristo-Capo per mezzo della Chiesa, che è il suo Corpo; pertanto non possono essere salvati quanti conoscendo la Chiesa come fondata da Cristo e necessaria alla salvezza, non vi entrassero e non vi perseverassero. Tuttavia, quanti senza loro colpa ignorano il Vangelo di Cristo e la sua Chiesa, ma cercano sinceramente Dio e, sotto l'influsso della grazia, si sforzano di compiere la sua volontà conosciuta attraverso la coscienza, possono conseguire la salvezza eterna”</i> (Compendio del Catechismo 171). 
<br/>
Il documento della Commissione Teologica fa una ulteriore chiarificazione e precisa: <i>“la frase extra Ecclesiam nulla salus viene rivolta dal Concilio esplicitamente ai cattolici e ne limita la validità a coloro che conoscono la necessità della Chiesa per la salvezza in quanto ritiene necessari la fede e il battesimo; invece per i non cristiani il Concilio dice che essi, in modo diverso, sono ordinati al popolo di Dio secondo i vari modi in cui la volontà salvifica di Dio li abbraccia"</i> (nn. 67-68). 
<br/>
Così, <i>“i doni che Dio offre a tutti gli uomini per condurli alla salvezza si fondano sulla sua volontà salvifica universale, per cui anche i non cristiani sono ordinati al popolo di Dio per il fatto che la chiamata universale alla salvezza include la vocazione di tutti gli uomini all'unità cattolica del popolo di Dio”</i> (nn. 67-69).
<br/>
Il Concilio, quindi, distingue quattro gruppi: <i>“in primo luogo gli ebrei, ai quale furono dati i testamenti e le promesse e dal quale Cristo è nato secondo la carne, popolo molto amato in ragione della elezione, a causa dei padri, perché i doni e la chiamata di Dio sono irrevocabili; in secondo luogo i musulmani, i quali, professando di avere la fede di Abramo, adorano con noi un Dio unico, misericordioso che giudicherà gli uomini nel giorno finale; in terzo luogo quelli che senza colpa ignorano il Vangelo di Cristo e non conoscono la Chiesa, ma cercano Dio con cuore sincero e si sforzano di compiere la sua volontà conosciuta attraverso la coscienza; in quarto luogo quelli che, senza colpa, non sono ancora giunti a conoscere espressamente Dio, ma ciò nonostante si sforzano di condurre una vita retta”</i> (Lumen Gentium 16). 
</p>
<p>

<b>7. Il valore salvifico delle religioni </b>
<br/>
<i>“Oggi non è in discussione la possibilità di salvezza fuori della Chiesa di quelli che vivono secondo coscienza, in quanto questa salvezza non si produce indipendentemente da Cristo e dalla Chiesa, ma si fonda sulla presenza universale dello Spirito, che non si può separare dal mistero pasquale di Gesù”</i> (n. 81). 
<br/>
Infatti, <i>“la presenza dello Spirito si manifesta non soltanto negli uomini di buona volontà presi individualmente, ma anche nella società, nella storia, nei popoli, nelle culture, nelle religioni, ma sempre con riferimento a Cristo; esiste, però, una azione universale dello Spirito che non può essere separata né tanto meno confusa con <b>l'azione particolare che lo Spirito svolge nel Corpo di Cristo che è la Chiesa</b>”</i> (n. 82).
<br/> 
<i>“Queste due forme di presenza e di azione dello Spirito derivano dal mistero pasquale in quanto è Gesù risorto colui che opera nel cuore degli uomini in virtù del suo Spirito, e che è lo stesso Spirito che distribuisce i semi del Verbo presenti nei riti e nelle religioni” </i>(n. 82). 
<br/>
Ciò porta la Chiesa a riconoscere i segni della presenza di Cristo e dello Spirito nel dialogo inter religioso perché <i>“Dio chiama a sé tutte le genti in Cristo, volendo loro comunicare la pienezza della sua rivelazione e del suo amore; né manca di rendersi presente in tanti modi non solo ai singoli individui, ma anche ai popoli mediante le loro ricchezze spirituali, di cui le religioni sono precipua ed essenziale espressione, pur contenendo lacune, insufficienze ed errori”</i> (RM 55).
<br/> 
Pertanto, <i>“nelle religioni non si può escludere la possibilità che queste, come tali, esercitino una certa funzione salvifica, aiutino cioè gli uomini a raggiungere il fine ultimo, perché mettono esplicitamente in rilievo il rapporto dell'uomo con l'Assoluto”</i> (n. 84). 
<br/>
Però, anche se <i>“nelle religioni agisce lo Spirito che guida la Chiesa, tuttavia la presenza universale dello Spirito non si può equiparare alla sua presenza particolare nella Chiesa di Cristo; infatti anche se non si può escludere il valore salvifico delle religioni, non è detto che in esse tutto sia salvifico”</i> (n. 85). 
<br/>
Di conseguenza, <i>"soltanto la Chiesa è il Corpo di Cristo, e soltanto in essa è data con tutta la sua intensità la presenza dello Spirito, per cui non può essere affatto indifferente l'appartenenza alla Chiesa di Cristo e la piena partecipazione ai doni salvifici che si trovano soltanto in essa”</i> (n. 85). 
<br/>
Ne segue che <i>“le religioni possono esercitare la funzione di praeparatio evangelica, possono preparare i popoli e le culture ad accogliere l'evento salvifico che è già avvenuto; tuttavia la loro funzione non si può paragonare a quella dell'Antico Testamento, che fu la preparazione allo stesso evento Cristo”</i> (n. 85). 
<br/>
Pertanto, <i>“la salvezza si ottiene grazie al dono di Dio in Cristo, ma non senza la risposta e l'accettazione umana, per cui le religioni possono aiutare la risposta umana in quanto spingono l'uomo alla ricerca di Dio, ad operare secondo coscienza, a condurre una vita retta”</i> (n. 86).
<br/> 
Infatti, <i>“è attraverso la pratica sincera di ciò che è buono nelle loro proprie tradizioni religiose, e seguendo la voce della loro coscienza, che i membri delle altre religioni risponderanno positivamente alla chiamata di Dio e ricevono la salvezza in Gesù Cristo, anche se non lo ritengono o non lo riconoscono come il loro Salvatore”</i> (Dialogo e annuncio 29)<a href="#c4_n5" epub:type="noteref"><sup>5</sup></a>.
<br/>
In base a questi principi, quindi, <i>“le religioni possono essere un mezzo che aiuta alla salvezza dei propri seguaci, ma non si possono equiparare alla funzione che la Chiesa realizza per la salvezza dei cristiani e di quelli che non lo sono”</i> (n. 86).
<br/> 
Ne segue che <i>“l'affermazione che possono esistere elementi salvifici nelle religioni non implica, per sé, un giudizio sulla presenza di tali elementi in ognuna delle religioni, esse, invece, possono essere portatrici di verità salvifica solo in quanto conducono gli uomini al vero amore”</i> (n. 87). 
<br/>
Pensiamo ad esempio alle invocazioni della Preghiera universale del Venerdì santo per i non cristiani, <i>“perché illuminati dallo Spirito Santo possano entrare anch'essi nella via della salvezza”, e per coloro che non credono in Dio, “perché vivendo con bontà e rettitudine di cuore giungano alla conoscenza de Dio vero"</i>. 
</p>
<p>
    <b>8. Unicità e universalità salvifica di Gesù Cristo e della Chiesa </b>
<br/>
Nel dialogo inter-religioso <i>“occorre ribadire il carattere definitivo e completo della rivelazione di Gesù Cristo, e deve essere fermamente creduta l'affermazione che nel mistero di Gesù Cristo, Figlio di Dio incarnato, il quale è «la via, la verità e la vita» (Gv 14,6), si dà la rivelazione della pienezza della verità divina”</i> (n. 5); pertanto, <i>“è contrario alla fede della Chiesa la tesi circa il carattere limitato, incompleto e imperfetto della rivelazione di Gesù Cristo, che sarebbe complementare a quella presente nelle altre religioni”</i> (n. 6). 
<br/>
Infatti, <i>“le parole, le opere e l'intero evento storico di Gesù, pur essendo limitati in quanto realtà umane, tuttavia hanno come soggetto la Persona divina del Verbo incarnato e pertanto portano in sé la definitività e la completezza della rivelazione delle vie salvifiche di Dio”</i> (n. 6). 
<br/>
<i>“Gesù, infatti, è Colui che divinizza l'uomo e lo giustifica riscattandolo dal peccato (prospettiva discendente), ma è anche Colui che quale Sommo Sacerdote offre al Padre, in nome degli uomini, il culto perfetto (prospettiva ascendente); così il senso discendente testimonia la primazia assoluta dell'azione gratuita di Dio in quanto, ricevendo umilmente i suoi doni, possiamo rispondere al suo amore salvifico, mentre il senso ascendente ci ricorda che, mediante l'agire pienamente umano di Gesù, Dio ha voluto rigenerare il nostro agire affinché possiamo compiere le opere buone che Dio ha preparato perché camminassimo in esse” </i>(Placuit Deo 9)<a href="#c4_n6" epub:type="noteref"><sup>6</sup></a>. 
<br/>
Ma Gesù <i>“non si è limitato a mostrarci la via per incontrare Dio, una via che potremmo percorrere per conto nostro, seguendo le sue parole e imitando il suo esempio, ma per aprirci la porta della liberazione è diventato Egli stesso «la via» (Gv 14,6)”</i> (Placuit Deo 11). 
<br/>
Ne segue che <i>“la risposta adeguata alla rivelazione di Dio è «l'obbedienza della fede», [...] che comporta l'accoglienza della verità della rivelazione di Cristo, garantita da Dio, che è la Verità stessa; la fede, che è dono di Dio, è anzitutto adesione personale dell'uomo a Dio ed assenso libero a tutta la verità che Dio ha rivelato. Pertanto va distinta fermamente la distinzione tra fede teologale e credenza delle altre religioni”</i> (n. 7). 
<br/>
Segue da ciò che <i>“va creduto come verità di fede cattolica che la volontà salvifica universale di Dio Uno e Trino è offerta e compiuta una volta per sempre nel mistero dell'incarnazione, morte e risurrezione del Figlio di Dio; [...] così, se non sono escluse mediazioni partecipate di vario tipo e ordine, esse tuttavia attingono significato e valore unicamente da quella di Cristo e non possono essere intese come parallele e complementari. In ogni caso, queste proposte risulterebbero   contrarie alla fede cristiana e cattolica se prospettassero un agire salvifico di Dio al di fuori dell'unica mediazione di Cristo”</i> (n. 14). 
<br/>
<i>“In connessione con l'unicità e l'universalità della mediazione salvifica di Gesù Cristo deve altresì essere creduta come verità di fede cattolica l'unicità della Chiesa da lui fondata; così, come c'è un solo Cristo, esiste un solo suo Corpo, una sola Sposa, una sola Chiesa cattolica. Esiste, quindi, una continuità storica tra la Chiesa fondata da Cristo e la Chiesa cattolica. Questa Chiesa, costituita e organizzata in questo mondo come società, sussiste nella Chiesa Cattolica, governata dal successore di Pietro e dai Vescovi in comunione con lui”</i> (LG 8). 
<br/>
Ne segue che <i>“il luogo dove riceviamo la salvezza portata da Gesù è la Chiesa, comunità di coloro che, essendo stati incorporati al nuovo ordine di relazioni inaugurato da Cristo, possono ricevere la pienezza dello Spirito di Cristo; di conseguenza la salvezza che Dio ci offre si ottiene attraverso i rapporti che nascono dal Figlio di Dio incarnato e che formano la comunione della Chiesa”</i> (Placuit Deo 12). 
<br/>
Segue da ciò che <i>“la Chiesa pellegrinante è necessaria alla salvezza in quanto solo Cristo è il mediatore e la via della salvezza, ed egli si rende presente a noi nel suo Corpo che è la Chiesa; essa, pertanto, è sacramento universale di salvezza perché unita in modo misterioso e subordinata a Gesù Cristo Salvatore, suo Capo, nel disegno di Dio ha una imprescindibile relazione con la salvezza di ogni uomo”</i> (n. 20). 
<br/>
Tuttavia, <i>"p<b>er coloro i quali non sono formalmente e visibilmente membri della Chiesa, la salvezza di Cristo è accessibile in virtù di una grazia</b> che, pur avendo una misteriosa relazione con la Chiesa, non li introduce formalmente in essa, ma li illumina in modo adeguato alla loro situazione interiore e ambientale”</i> (n. 20). 
<br/>
<i>"<b>Questa grazia proviene da Cristo</b>, è frutto del suo sacrificio ed è comunicata dallo Spirito santo; essa ha un rapporto con la Chiesa, la quale trae origine dalla missione del Figlio e dalla missione dello Spirito santo, secondo il disegno di Dio Padre” (n. 20).
<br/> 
La Chiesa, di conseguenza, non è una via di salvezza accanto a quelle costituite dalle altre religioni, infatti, anche se le varie tradizioni religiose contengono e offrono elementi di religiosità che procedono da Dio, tuttavia ad esse non può essere attribuita l'origine divina e l'efficacia salvifica <i>ex opere operato</i> che è propria dei sacramenti cristiani</i> (cf. n. 21). 
<br/>
Ciò, ovviamente, <i>“nulla toglie al fatto che la Chiesa consideri le religioni del mondo con sincero rispetto, ma nel contempo esclude radicalmente la mentalità indifferentista, improntata ad un relativismo religioso, che porta a ritenere che una religione vale l'altra” </i>(n. 22). 
</p>
<p>
<b>9. Confronto Cristianesimo-Induismo </b>
<br/>
<i>“Nell’Induismo gli uomini scrutano il mistero divino e lo esprimono con la inesauribile fecondità dei miti, e con i penetranti tentativi della filosofia cercano la liberazione dalle angosce della nostra condizione, o attraverso forme di vita ascetica, o per mezzo della meditazione profonda, o rifugiandosi in Dio con amore e confidenza”</i> (NA 2). 
<br/>
L'Induismo è la religione dell’India ed il termine “induismo” non indica solo una religione, ma una realtà culturale estremamente complessa, tanto che gli studiosi di scienze delle religioni parlano piuttosto di “religioni indù”; non esiste, infatti, un induismo unitario, ma piuttosto diverse religioni che stanno l'una accanto all'altra e qualche volta si mescolano, come per esempio la religione vedica, il visnuismo, lo shivaismo, etc., le quali conducono l'uomo verso la divinità e verso la liberazione.
<br/>
Caratteristico delle religioni indiane è il legame tra religione e filosofia, infatti in India la filosofia è concezione religiosa e la religione è filosofia vissuta, di conseguenza cultura e filosofia sono unite; in Occidente si collega spesso l'induismo ad una determinata concezione di vita, per esempio la tolleranza, la non violenza, la volontà di pace, il rispetto della natura. 
<br/>
L’Induismo non è riconducibile ad un fondatore; non conosce dogmi né dottrine su Dio, mondo e anima; non ha una professione di fede che meglio corrisponda alla sua formazione spirituale. 
<br/>
Le religioni indiane hanno una concezione ciclica del tempo che si esprime anche nell'idea della reincarnazione; altra caratteristica è l'inclusivismo, cioè l'accogliere in sé ciò che è estraneo e che viene fatto proprio e trasformato. 
<br/>
In questa prospettiva gli induisti possono venerare e amare Gesù come un profeta, una delle tante manifestazioni di Dio, come un mito, ma Dio è altro dall'uomo; per cui, se ciò richiede una chiara relazione allora Gesù rimane loro estraneo. 
<br/>
Tutte le religioni indiane riconoscono <b>dio, non come il vero Dio presentato nella Bibbia, ma come “Signore Supremo”</b>, e questa divinità svolge nel mondo una triplice funzione che si manifesta di volta in volta in maniera diversa; queste manifestazioni di dio sono conosciute con il nome di <b>Trimurti</b> (= aspetti) e vengono attribuite a tre divinità: <b>Brahma</b>, il creatore del mondo cui impone le leggi che lo governano; <b>Shiva</b>, la sorgente del bene e del male, il distruttore della vita ma anche colui che ridona nuova vita; <b>Vishnu</b>, il conservatore dell'universo che interviene in caso di grave pericolo spirituale per riportare l'ordine morale. 
<br/>
Dietro gli dei induisti si intuisce la presenza di un Dio incomprensibile, diversamente dal cristianesimo che venera i santi non come dei ma come modelli che Dio invita gli uomini ad imitare e che i cristiani pregano affinché intercedano per loro. 
</p>
<p>
<b>10. Confronto Cristianesimo-Buddhismo </b>    
<br/>
<i>“Nel Buddhismo, secondo le varie scuole, viene riconosciuta la radicale insufficienza di questo mondo mutevole e si insegna una via per la quale gli uomini, con cuore devoto e confidente, siano capaci o di raggiungere lo stato di liberazione perfetta o di pervenire allo stato di illuminazione suprema, sia per mezzo dei propri sforzi, sia basandosi sull'aiuto venuto dall'alto”</i> (NA 2). 
<br/>
Fondatore del Buddhismo è il principe <b>Siddharta Gautama</b> il quale, pur vivendo nel lusso, non era felice ed era assillato dal dubbio che la vita non fosse solo piacere; un giorno uscendo dal palazzo fa tre incontri che lo portano a riflettere: un vecchio, un ammalato, un corte funebre. 
<br/>
Parlando con un monaco ha la conferma che per l'uomo non esiste solo il benessere, ma anche la sofferenza, l'invecchiamento e la morte, per cui insoddisfatto della dottrina induista si convince che è possibile trovare una via per uscire dai dolori della vita: la meditazione ed il distacco dal mondo. 
<br/>
È in questo contesto che egli ha l'<b>illuminazione</b>, giunge cioè alla consapevolezza che il fine ultimo della vita è il <b>Nirvana</b>, lo stato in cui si ottiene la liberazione dalla sofferenza, dal dolore e dalle passioni, in modo da evitare dopo la morte la reincarnazione; per riuscire a raggiungerlo occorre liberarsi dai tre difetti principali: la brama, l'odio, l'illusione.
<br/> 
Nato in India il Buddhismo si è sviluppato sia in Asia che in Occidente; più che una religione lo si può definire una <b>via di salvezza</b> che si concretizza nella vita monastica e nella ricerca interiore. 
<br/>
Nel dialogo con il Buddhismo centrale è soprattutto la questione della <b>redenzione</b>> e della <b>vita mistica e ascetica</b> in quanto Buddha interpreta l'intera vita degli uomini come <b>sofferenza</b>: <i>“Nascere è sofferenza, invecchiare è sofferenza, la malattia è sofferenza, morire è sofferenza, essere uniti a una cosa sgradevole è sofferenza, essere separati dall'amato è sofferenza, non raggiungere quello che si brama è sofferenza”</i>.
<br/>
L'unico modo per sottrarsi a questa sofferenza, per Buddha, consiste <i>"nella distruzione del desiderio, rinunciandovi, liberandosene, non concedendogli nessuno spazio”</i>, per cui il buddhista può superare la sofferenza ed il dolore seguendo il nobile ottuplo sentiero, la <b>via di santità</b>: retta comprensione, retto pensiero, retta parola, retta azione, retta forma di vita, retto sforzo, retta attenzione, retta pratica della meditazione.
<br/>
Riguardo le <b>vie di santità</b> due aspetti differenziano la via cristiana da quella buddhista: la relazione personale con Gesù Cristo e l'aspetto della misericordia e dell'amore; di conseguenza, l'amore di Gesù Cristo che dovrebbe colmare il nostro cuore ci impegna ad irradiarlo a tutti con tutto noi stessi. Egli, infatti, è maestro di sapienza e guida spirituale che ci introduce alla vita e alla libertà interiore, e che apre il nostro spirito a Dio, il vero fondamento di tutto.
<br/>
Seguendo l'ottuplo sentiero il buddhista ottiene la <b>redenzione</b>, che affida a Dio nel momento in cui si apre alla sua azione; per il Cristianesimo, invece, la redenzione avviene mediante Gesù Cristo, ma con la nostra partecipazione e accettazione del suo messaggio. 
<br/>
Per il Cristianesimo il <b>superamento della sofferenza</b> è collegato direttamente a Dio stesso che in Gesù Cristo si è immerso nella sofferenza degli uomini e l'ha trasformata dall'interno; vi è anche una via per superare la sofferenza: evitare l'illusione che la vita si dispieghi secondo la nostra rappresentazione. 
<br/>
Tuttavia il Cristianesimo non nega la sofferenza ma la sposta su un piano diverso, il piano di Dio, che propone come modello Gesù Cristo il quale è passato attraverso la sofferenza per trasformarla dall'interno e colmarla d'amore; di conseguenza la sofferenza non viene eliminata né negata, ma può essere sopportata per aprirsi a Dio e per essere solidali con chi in tutto il mondo soffre. 
<br/>
S. Giovanni Paolo II afferma che <i>“la grandezza della redenzione dell'uomo si è compiuta 
mediante la sofferenza di Cristo in quanto Egli ha sofferto al posto dell'uomo e per l'uomo, per cui ogni uomo ha una sua partecipazione alla redenzione e ognuno è chiamato a partecipare a quella sofferenza mediante la quale si è compiuta la redenzione. Di conseguenza l’uomo è chiamato a partecipare a quella sofferenza, per mezzo della quale ogni umana sofferenza è sta redenta; operando la redenzione mediante la sofferenza, Cristo ha elevato insieme la sofferenza umana a livello di redenzione, per cui ogni uomo, nella sua sofferenza, può diventare partecipe della sofferenza redentiva di Cristo” (Salvifici doloris 19)</i><a href="#c4_n7" epub:type="noteref"><sup>7</sup></a>. 
<br/>
Nel Buddhismo <b>non</b> vi è la fede in un <b>Dio trascendente</b>, ma si crede agli insegnamenti del suo iniziatore, il <b>Buddha</b>, l’Illuminato, si segue il <b>Dharma</b>, la legge morale e religiosa, si fa parte del <b>Sangha</b>, la comunità dei monaci.
<br/> 
Riguardo la <b>personalità di Dio</b> il Buddhismo sottolinea la sua dimensione impersonale; il Cristianesimo, invece, afferma che Dio è anche persona e non solo energia che permea o una atmosfera che circonda. 
<br/>
Ovviamente occorre intendere Dio come persona in un modo completamente diverso rispetto al modo in cui rappresentiamo l'uomo come persona; Egli, infatti, ci viene incontro anche come persona, ma soprattutto è il Dio che abita in noi e permea e plasma ogni cosa dell'uomo. 
<br/>
Questa concezione personale di Dio ci aiuta a scoprire la nostra persona e a realizzarla pienamente. 
</p>
<p>
<b>11. Confronto Cristianesimo-Ebraismo </b>
<br/>
<i>“Scrutando accuratamente il mistero della Chiesa, il concilio non ha dimenticato il vincolo con cui il popolo del Nuovo Testamento è spiritualmente legato con la stirpe di Abramo. La Chiesa di Cristo infatti riconosce che gli inizi della sua fede e della sua elezione si trovano già, secondo il mistero divino della salvezza, nei patriarchi, in Mosè e nei profeti. La Chiesa, di conseguenza, non può dimenticare di aver ricevuto la rivelazione dell’Antico Testamento per mezzo di quel popolo con cui Dio, nella sua ineffabile misericordia, si è degnato di stringere l'antica alleanza, e che essa si nutre della radice dell'ulivo buono”</i> (NA 4). 
<br/>
S. Paolo in proposito, riguardo agli uomini della sua stirpe, afferma che <i>“essi sono Israeliti e hanno l'adozione a figli, la gloria, le alleanze, la legislazione, il culto, le promesse, i patriarchi; da loro proviene Cristo secondo la carne"</i> (Rm 9,4-5). 
<br/>
Si può notare, di conseguenza, che il Cristianesimo non può comprendere Gesù se non studia la tradizione ebraica e se non vive come Gesù, a partire dalle promesse che Dio ha fatto al popolo ebraico. 
<br/>
Oggi, però, gli Ebrei vedono in Gesù un fratello, un rabbi, ma hanno difficoltà a riconoscerlo come il Messia, il Figlio di Dio; lo comprendono più facilmente come uno scelto da Dio in modo particolare, come uno in cui brilla la gloria di Dio e che è figlio prediletto di Dio. 
<br/>
Così, per loro, l'espressione <b>Figlio di Dio</b> non esprime la consustanzialità di Gesù con il Padre, quanto una relazione particolare con Lui; Gesù, invece, rivendica per sé una relazione particolare con il Padre: <i>“Io e il Padre mio siamo una cosa sola” (Gv 10,30). “Sono disceso dal cielo non per fare la mia volontà, ma la volontà di colui che mi ha mandato”</i> (Gv 6,38). <i>“Colui che mi ha mandato è con me: non mi ha lasciato solo perché faccio sempre le cose che gli sono gradite”</i> (Gv 8,29). 
<br/>
Emblematico, in proposito, il dialogo tra Gesù ed il Sommo Sacerdote:<i> “Il Sommo Sacerdote lo interrogò dicendo: «Sei tu il Cristo, il Figlio del Benedetto?». Gesù rispose: «Sì, sono io! E vedrete il Figlio dell'uomo seduto alla destra della Potenza e venire con le nubi del cielo». Allora il Sommo Sacerdote, stracciandosi le vesti, disse: «Che bisogno abbiamo ancora di testimoni? Avete udito la bestemmia?»”</i> (Mc 14,62-63 = Mt 26,63-65 = Lc 22,67-71). 
<br/>
Anche il titolo di <b>Messia</b> è divisivo tra Cristianesimo ed Ebraismo perché per loro Gesù è sì il Messia che aspettavano, ma più come liberatore terreno che santificatore spirituale; il Cristianesimo, invece, riconosce pienamente Gesù come il Messia, l'Unto del Signore, che durante il suo ministero pubblico evita che di lui si abbia una falsa immagine messianica, in quanto la sua manifestazione definitiva si avrà alla fine dei tempi. 
<br/>
Esempio di ciò sono i divieti che egli impone ai demoni e a coloro che guarisce di rivelare la sua identità, come anche la frase che pronuncia nell'ultima cena: <i>“Da questo momento non berrò più il frutto della vite, finché non verrà il regno di Dio”</i> (Lc 22,18 = Mt 26,29 = Mc 14,25); Egli, infatti, è <i> “L’Alfa e l'Omega, il Primo e l'Ultimo, il Principio e la Fine”</i> (Ap 22,13). 
</p>
<p>
<b>12. Confronto Cristianesimo-Islamismo </b>
<br/>
<i>“La Chiesa guarda con stima i musulmani che adorano l'unico Dio, vivente e sussistente, misericordioso e onnipotente, creatore del cielo e la terra, che ha parlato agli uomini. Essi cercano di sottomettersi con tutto il cuore ai decreti anche nascosti di Dio, come si è sottomesso Abramo, al quale la fede islamica volentieri si riferisce"</i> (NA 3). 
<br/>>
L’Islamismo, insieme al Cristianesimo e all'Ebraismo, fa parte delle cosiddette <b>religioni del Libro</b>, il cui fondamento morale è un libro sacro, nonché delle <b>religioni monoteiste</b>; il libro sacro dell'Islam è il Corano, mentre il termine arabo che definisce Dio è Allah. 
<br/>
<i>“L’Islam nella sua più intima e incoercibile strutturazione si presenta come un sistema alternativo per l'unità profonda che lega il Corano, disceso dal cielo e dettato agli uomini, alla comunità, e che intende costituire con leggi contenute nello stesso Corano e negli insegnamenti di Maometto e che vogliono abbracciare ogni ambito della vita umana” (Per un discernimento cristiano sull'islam</i> 1)<a href="#c4_n8" epub:type="noteref"><sup>8</sup></a>.
<br/> 
<i>“Con la sua risoluta professione di fede, dichiaratamente contraria al mistero dell'incarnazione e all'opera della Redenzione, ripropone alcune domande antiche su Cristo, sul senso della sua signoria, sull'unicità della sua mediazione filiale e sul valore della sua trascendenza” (idem).</i> 
<br/>
<i>“L'islam pone l'uomo non in diretto contatto con Dio, ma con la sua legge la quale, di fatto, sostituisce Dio nel rapporto di quotidianità con l'uomo; prospetta, quindi, una religione senza intermediazioni e senza alcun mediatore, riducendo, perciò, irrimediabilmente il suolo salvifico di Gesù Cristo, non accettandone l'immagine e la realtà di «crocifisso» e, ancor meno, di «figlio di Dio»” (idem)</i>. 
<br/>
Il profeta dell’Islam è Maometto (<i>Muhammad</i> = il lodato) che nasce orfano di padre e perde la madre a 6 anni, così viene preso in custodia dal nonno e alla morte di questi da uno zio; la sua fortuna economica e sociale la acquisisce con il matrimonio con una ricca vedova. 
<br/>
Secondo la tradizione islamica, durante una sua meditazione, gli appare l'arcangelo Gabriele che gli ordina di proclamare che Dio è il creatore ed il rivelante; da quel momento Maometto avrà delle "rivelazioni” per circa 20 anni che porteranno alla stesura del libro sacro.
<br/> 
Trasferitosi dalla Mecca a Medina gradualmente riesce ad imporsi come capo politico della città e interrompe i rapporti di convivenza con gli Ebrei, successivamente impone che la direzione da seguire durante la preghiera non sia più Gerusalemme ma la Mecca, che il giorno sacro non sia più il sabato ma il venerdì, che il giorno del digiuno sia trasformato nel mese del digiuno (<i>Ramadan</i>). 
<br/>
Tutta la teologia islamica si può ricondurre al <b>Corano</b> (= recitazione) e all'<b>Hadith</b> (= i detti di Maometto trasmessi dalla tradizione) mentre la dottrina ha come capisaldi i 5 pilastri: 

<br/>
<br/>
- <b>la professione di fede</b> (Shahâda): non c'è altro Dio all'infuori di Allah, e Maometto è il suo profeta; 
<br/>
<br/>
- <b>la preghiera</b> (Şalât): da recitare 5 volte al giorno da solo o nella moschea; gli uomini devono recitarla il venerdì a mezzogiorno nella moschea con l'ascolto di una predica; 
<br/>
<br/>
- <b>il digiuno</b> (Sawân): durante il mese di Ramadan ci si deve astenere dal mangiare, dal bere, dal fumare, dall'avere rapporti sessuali dall'alba al tramonto; 
<br/>
<br/>
- <b>l'elemosina</b> (Zakât): dare il 2,5 % del reddito; oggi questa elemosina è stata mutata in tassa statale; 
<br/>
<br/>
- <b>il pellegrinaggio</b> (Haĝg): almeno una volta nella vita il fedele deve recarsi alla Mecca, dove vi è la moschea sacra nella quale si trova la Ka'ba, un edificio cubico che ha incastonata la pietra nera, un meteorite, che la tradizione islamica sostiene che all'origine fosse bianca e che sia diventata nera a causa dei peccati del genere umano nei confronti di Allah.
<br/>
 In comune con l'Islam il Cristianesimo ha l'etica religiosa, l'amore per il prossimo, l'osservanza dei comandamenti divini; la visione contraria riguarda le tendenze violente che sottintendono alla <i>Jihâd</i>, la guerra santa che il Corano, pur vietando l'aggressione, chiede ai fedeli di <i>“combattere in nome di Allah"</i> e di sottomettere tutto il mondo all'Islam. 
 <br/>
 <br/>
Il concetto di <b>rivelazione</b> nell'islam è inteso diversamente dal concetto cristiano. 
<br/>
Per l'islam la rivelazione è il messaggio inviato da Dio a Maometto, che in stato di estasi, pronunciava la Parola proveniente da Dio e che ha formato il Libro sacro: <i>“In verità siamo stato Noi a far scendere gradualmente il Corano su di te Maometto”</i> (Sura LXXVI, 23. 
<br/>
Per il cristianesimo, invece, <i>“con la divina rivelazione Dio volle manifestare e comunicare se stesso e i decreti eterni della sua volontà riguardo alla salvezza degli uomini, per renderli partecipi di quei beni divini che trascendono la comprensione della mente umana”</i> (DV 6). 
<br/>
Infatti, <i>“piacque a Dio nella sua bontà e sapienza rivelare se stesso e manifestare il mistero della sua volontà, mediante il quale gli uomini per mezzo di Cristo, Verbo fatto carne, nello Spirito santo hanno accesso al Padre e sono resi partecipi della divina natura”</i> (DV 2). 
<br/>
<b>La professione di fede in un unico Dio</b>, del quale l'Islam sottolinea l'onnipotenza, la maestà e la trascendenza, obbliga il Cristianesimo a dialogare senza, tuttavia, che venga fraintesa la sua immagine del Dio trinitario come se fosse la rappresentazione di tre dei diversi. 
<br/>
La fede musulmana ammette soltanto Dio, del quale non si può affermare né che è stato generato né che ha generato un figlio, in quanto Dio è Uno e distinguerlo in tre sarebbe come attribuirgli dei simili e ciò è in contrasto con i principi fondamentali del monoteismo. 
<br/>
Si legge, infatti, nel Corano: <i>“O gente del Libro, non dite «Tre», smettetelo di farlo perché Allah è un dio unico”</i> (Sura IV, 171). 
<br/>>
Il Cristianesimo, però, non parla di tre divinità, bensì di un solo Dio che si manifesta in tre Persone, cioè la <b>pericoresi trinitaria</b>, intesa come unità delle Tre Persone divine nel dinamismo relazionale intra-trinitario, nella quale la Chiesa trova la più alta analogia della propria vita di comunione e di missione; infatti, la nostra immagine di Dio è permeata dal mistero della <b>Trinità</b>, nel quale si esprime l'essenza di Dio e l'essenza della nostra relazione a Dio, un Dio che ci viene incontro in Gesù, suo Figlio, e che dona lo Spirito Santo che ci accoglie e ci mantiene nella comunione con Lui. 
<br/>
<b>Lo Spirito Santo</b>, quindi, non è solo un dono divino, ma è Dio stesso, il Dio vicino, il Dio da cui siamo pervasi e il cui amore ci colma e ci avvicina a Dio. 
<br/>
La tradizione musulmana, invece, adombra lo “Spirito Santo” nell'arcangelo Gabriele inviato da Allah, come si legge nel Corano: <i>“Le inviammo il Nostro Spirito, che assunse le sembianze di un uomo perfetto; Maria disse: «Mi rifugio contro di te presso il Compassionevole, se sei di Lui timorato». Rispose: «Non sono altro che un messaggero del tuo Signore, per darti un figlio puro». Disse: «Come potrei avere un figlio, ché mai un uomo mi ha toccato e non sono certo libertina?». Rispose: «È così. Il tuo Signore ha detto: «Ciò è facile a Me»”</i> (Sura XIX, 17-21). 
<br/>
<b>I profeti</b> per l'islamismo sono mandati da Dio e tra i più importanti ricorda Adamo, Noè, Abramo, Mosè, Gesù e Maometto; questi è l'ultimo messaggero” perché non ci sarà più né un altro profeta, né un altro messaggero, né altra persona del genere.
<br/> 
Il Corano, così, ricorda una “profezia” di Gesù secondo la quale egli avrebbe predetto la venuta di Maometto: <i>“Gesù figlio di Maria disse: «O Figli di Israele, io sono veramente un Messaggero di Allah inviato a voi, per confermare la Torâh che mi ha preceduto, e per annunciarvi un Messaggero che verrà dopo di me, il cui nome sarà «Ahmad» (Muhammad)”</i> (Sura LXI, 6). 
<br/>
<b>La nascita di Gesù</b>, per il Corano, è dovuta alla grazia divina accordata attraverso l'intermediazione dello Spirito che ha recato alla Vergine, tramite l'arcangelo Gabriele, il “soffio divino” per far nascere Gesù Cristo quale prova e atto misericordioso di Dio: <i>“E noi designammo il figlio di Maria - come pure sua madre - come un segno, e a tutti e due demmo asilo presso un luogo tranquillo da cui sgorgava un ruscello d'acqua”</i> (Sura XXIII, 50). 
<br/>
Il Corano riprende diversi tratti del Vangelo per caratterizzare <b>Gesù</b>: <i>“O gente del Libro, il Messia Gesù, figlio di Maria, non è altro che un messaggero di Allah, una Sua parola che Egli pose in Maria, uno Spirito proveniente da Lui. Credete dunque in Allah e nei suoi messaggeri”</i> (Sura IV, 171). 
<br/>
Dice ancora che <i>“Gesù è venuto a confermare quella Torah che fu rivelata prima di lui, per dichiarare lecite alcune cose che erano state proibite, e per portare un segno da Dio, invitando a temere Dio e ad obbedire a lui”</i> (Sura III, 50). 
<br/>
Il Corano parla anche dei miracoli di <b>Gesù</b> e gli fa dire: <i>“In verità vi reco un segno da parte del vostro Signore; plasmo per voi un simulacro di uccello nella creta e poi vi soffio sopra e, con il permesso di Allah, diventa un uccello. E per volontà di Allah guarisco il cieco nato e il lebbroso, e risuscito il morto. E vi informo di quel che mangiate e di quel che accumulate nelle vostre case”</i> (Sura III, 49).
<br/> 
Circa la morte di Gesù il Corano dice: <i>“Noi abbiamo punito gli ebrei per la loro incredulità, e per aver proferito contro Maria una calunnia orrenda (la nascita miracolosa di Gesù) e aver dichiarato: «Si abbiamo ucciso il Messia, Gesù Figlio di Maria, l’inviato di Dio»; invece di sicuro essi non lo uccisero né lo crocifissero, ma semplicemente così apparve a loro, perché Dio, potente e giusto, lo innalzò a sé”</i> (Sura IV, 156-158). 
<br/>
Viene chiarito ulteriormente che <i>“Gesù sarà chiamato presso Dio il quale lo innalzerà fino a lui e lo purificherà dagli infedeli fino al giorno della Risurrezione, quando tutti ritorneranno presso Dio che giudicherà le loro discordie”</i> (Sura III, 55). 
<br/>
Riguardo <b>i cristiani</b>, che credono che Gesù sia Figlio di Allah, il Corano afferma che <i>“quanto dicono con la loro bocca, imitando ciò che dicevano i miscredenti che li hanno preceduti (gli ebrei) è falso ed Allah li maledirà</i>2 (Sura IX, 30). 
<br/>
Riguardo <b>gli Apostoli</b> il Corano riporta questa domanda di Gesù: <i>“Chi sono i miei ausiliari sulla via di Allah? «Noi, dissero gli Apostoli, siamo gli ausiliari di Allah; noi crediamo in Lui, sii testimone della nostra sottomissione. Signore, abbiamo creduto in quello che hai fatto scendere e abbiamo seguito il messaggero, annoveraci tra coloro che testimoniano”</i> (Sura III, 52-53). 
<br/>
Per il Cristianesimo, invece, gli Apostoli sono gli uomini che si sono legati a Gesù durante la sua vita e che l'hanno rispettato con fedeltà, i quali dopo la sua risurrezione e la discesa dello Spirito Santo hanno iniziato a predicare il suo Vangelo. 
<br/>
Il Corano dedica la sura XIX a <b>Maria (Myriam)</b> e la onora del titolo di <i>siddiqa</i>, donna di verità, e del titolo di <i>waliyya</i>, donna santa amica stretta di Dio; ella viene lodata per aver attestato le parole del suo Signore, per la fiducia incrollabile in Dio e per la sottomissione incondizionata alla Sua volontà e alle Sue decisioni. 
<br/>
La sura III, la Famiglia di Imran, parla diffusamente di Gesù e di Maria: la sua nascita, l'infanzia, la nascita di Gesù. 
<br/>
Per la teologia e la spiritualità islamica Maria è un modello femminile molto apprezzato e viene onorata come vera serva di Dio, madre di Gesù il Messia; per il Cristianesimo, invece, ella è la <i>theotokos</i>, la madre di Dio. 
</p>
<p>
<b>13. Conclusione </b>
<br/>
I vari punti trattati fin qui hanno permesso di evidenziare che il dialogo inter-religioso si deve svolgere nel rispetto reciproco senza, però, dimenticare che in quanto cristiani crediamo in Gesù Cristo, Figlio di Dio, il Signore e il Salvatore.
<br/> 
Così, è questa fede che ci permette di accostarci agli altri e pensare che, sebbene essi non credono in Cristo e nella Chiesa, siamo certi che <i>“Dio chiama a sé tutte le genti in Cristo per comunicare loro la pienezza della sua rivelazione e del suo amore”</i> (RM 55). 
<br/>
<i>“La Chiesa cattolica, infatti, riconosce che quanto di buono e di vero si trova nelle altre religioni viene da Dio, è raggio della sua verità, può preparare all'accoglienza del Vangelo e spingere verso l'unità dell'umanità nella Chiesa di Cristo”</i> (Compendio Catechismo 170). 

</p>
</section>
<section>
    <hr />
    <aside id="c4_n1" epub:type="footnote">
        <sup>1</sup> Enciclica di Giovanni Paolo II (7.12.1990) 
    </aside>
    <aside id="c4_n2" epub:type="footnote">
        <sup>2</sup> Esortazione apostolica di Paolo VI (8.12.1975) 
    </aside>
    <aside id="c4_n3" epub:type="footnote">
        <sup>3</sup> Dichiarazione della Congregazione per la Dottrina della Fede (6.8.2000) 
    </aside>
    <aside id="c4_n4" epub:type="footnote">
        <sup>4</sup> Documento della Commissione Teologica Internazionale (30.9.1996) 
    </aside> 
    <aside id="c4_n5" epub:type="footnote">
        <sup>5</sup> Istruzione del Pontificio Consiglio per il dialogo interreligioso e della Congregazione per le evangelizzazione dei popoli (19.5.1991) 
    </aside>        
    <aside id="c4_n6" epub:type="footnote">
        <sup>6</sup> Lettera ai Vescovi della Congregazione per la Dottrina della Fede (16.2.2018)  
    </aside>
    <aside id="c4_n7" epub:type="footnote">
        <sup>7</sup> Lettera Apostolica di S. Giovanni Paolo II (11.2.1984)  
    </aside>
    <aside id="c4_n8" epub:type="footnote">
        <sup>8</sup> CESi - Facoltà Teologica di Sicilia, <i>Sussidio pastorale </i>(gennaio 2004) 
    </aside>       
</section>
</body>
</html>
